# Моніторинг якості повітря та мікроклімату
##

Проект UKMA AIR QUALITY MONITOR (**UAQM**)  дає можливість переглядати показники мікрокліматичних параметрів та показники якості повітря в реальному часі.

Проект реалізований на базі *Кафедри Екології Національного Університету "Києво-Могилянська Академія"*  

## Інтерфейс та робота з ним

### Панель моніторингу

Панель моніторингу являє собою зручну візуалізацію актуальних даних з сенсорного блоку. Основна мета цієї панелі - демонстративна.

### Мікшер даних

Мікшер даних є експериментальним інструментом, який дає можливість переглядати усі дані, чи їх частину за різні часові проміжки. Головною метою даного інструменту є попередня оцінка та візуальний пошук кореляцій між показниками різних сенсорів

**Мікшер містить 2 блоки налаштувань**:
- масштабування часу
- масштабування даних

***Масштабування часу*** використовується для точного перегляду певного проміжку часу в межах історії збору даних. **Діапазон** дає змогу налаштувати обсяг даних, які водночас відображаються на графіку, **зсув** дає змогу обрати необхідну частину даних впродовж усієї історії моніторингу.

Режим ***масштабування даних*** використовується для зведення даних на одній шкалі за віссю **Y**. Це стає у пригоді, коли необхідно порівняти ряди даних у яких величини виміру відрізняються значною мірою. Наприклад, порявняння температури та атмосферного тиску. Інструмент масштабування прирівнює масштаби усіх даних та дозволяє збільшувати чи зменшувати масштаб одних даних відносно інших.

### Робота з інтерактивними графіками

На графіках, які містять декілька рядів даних, є можливість увімкнення та вимкнення окремих шарів даних. Для цього необхідно клікнути на символ легенди відповідного ряду даних.
Приклад легенди на інтерактивних графіках: ![Легенда](legend.png)

### Вивантаження сирих даних

Для роботи з необробленими даними в табличному вигляді, передбачена функція вивантаження.
Для завантаження даних в форматі .CSV необхідно натиснути на кнопку підготовки даних, після чого натиснути на кнопку завантаження, коли дані будуть готові.

***!ВАЖЛИВО!***
Дані збережені з використанням крапки в числах з плаваючою крапкою (приклад: 0.111). Якщо ваш табличний редактор має встановлену локаль українських чи російських форматів даних, по замовчуванню він використовує кому, в якості розділювача (приклад: 0,111)). В такому разі редактор сприйме усі числові величини з плаваючою крапкою за текстові значення. Аби цього уникнути - під час завантаження даних вкажіть в якості локалізації Англійську мову та США чи Британію як країну.

Також варто зауважити, що мікки часу, які використовуютсья в даних, не враховують зміни літнього та зимового часу, через що в літній період дані зміщені на одну годину.

### Структура завантажуваних даних
|Поле|Опис|
|--|--|
|timestamp|Дата та час|
|temperature|Показники температури|
|humidity|Показники вологості|
|pressure|Показники тиску|
|vibration|Показники вібрації (експериментальний показник)|
|PM_1_0|Показники концентрації часточок PM 1.0|
|PM_2_5|Показники концентрації часточок PM 2.5|
|PM_10_0|Показники концентрації часточок PM 10.0|
|PPM_CO2|Показники концентрації вуглекислого газу|



## Технічні характеристики

Час оновлення даних: 5 хв.
Актуальна адреса розташування: м. Київ, пр. Правди 108 (на час карантинних заходів)

### Основні показники та їх характеристики

| Показник | Одиниця  | Сенсор  | Точність | Роздільна здатність | Діапазон виміру |
|--|--|--|--|--|--|
|Температура повітря|°C| BME280 | ±0.5 °C | 0.01 °C | -40->+85  °C |
|Відносна вологість|%RH |BME280 | ±3 % | 0.008 %RH | 0->100 %RH |
|Атмосферний тиск|hPa|BME280 | ±1.0 hPa | ±0.12 hPa | 300->1100 hPa |
|Вуглекислий газ|ppm|MH-Z19B | ±3 ppm | 50 ppm | 0->2000 ppm |
|Часточки PM 1.0|μg/m³|PMS5003 | ±10μg/m³ | 1 μg/m³ | 0->500+ μg/m³ |
|Часточки PM 2.5|μg/m³|PMS5003 | ±10μg/m³ | 1 μg/m³ | 0->500+ μg/m³ |
|Часточки PM 10.0|μg/m³|PMS5003 | ±10μg/m³ | 1 μg/m³ | 0->500+ μg/m³ |

***Документація:***
- [BME280](https://www.infinite-electronic.ru/datasheet/97-BME280.pdf)
- [Z19B](https://www.winsen-sensor.com/d/files/infrared-gas-sensor/mh-z19b-co2-ver1_0.pdf)
- [PMS5003](https://www.aqmd.gov/docs/default-source/aq-spec/resources-page/plantower-pms5003-manual_v2-3.pdf)

### Особливості реалізації:

Платформа збору та обробки даних: WIFI-мікроконтроллер ESP32, прошивка реалізована в Arduino IDE (варіант не оптимальний, але основний функціонал виконує).
Дані зберігаютья в ***Firebase realtime database***.
Інтерфейс реалізований на основі ***Vue.js***.  

Код проекту в повному обсязі [доступний на GitHub](https://github.com/rdrill/urbanmonitor)
[![License: MIT](https://img.shields.io/badge/License-MIT-green.svg)](https://opensource.org/licenses/MIT)
